Mésyé Pwézidan, pa ni anyen moun kontan pasé lè yo ni sa ki sa yo. 
Pa ni yon moun ki pa ni éspwa ni yon popiétè an peyi natal yo ki sa yo. 
Yonn sé bagay-la ki ka fè Gouvenman mwen lapenn, sé kantité moun an péyi-a ki pa ni moyen pou achté un mòso tè ki sa yo. 
Sé annékos di so, nou ka wè an chay ti cabé épi ti kay ka pawèt toupatou oliwon Sent Lisi asou sa moun ka kwiyé tè Gouvenman, sitou an Vyé Fò, Anslawé, épi Kanawi. 
Nou pa sa kité moun déglizé bèlté Sent Lisa konsa.
Alò, Gouvenman mwen ni lantansyon pwan démach cyan avwi lanne pochen, pou konmansé diskisyon asou sitwasyon sola, pou konsidéwasyon Kay Konsit péyi-a.


Tan fé tan, tan kité tan. Chanjman pa janmen fasil. Si sé pou nou éwisi kont sé dimann tan-an ki ka apwoché-a, sé pou nou twavay pou mòdènizé sosiyété nou-an, pou kiltivé an santiman nasyonal, an lanmou pou péyi nou. 
Nenpòt ki moun nou yé, nenpòt ki pozisyon sosyal nou, sé fo nou moutwé an mannyè nou ka viv an konsyans sivik, an lanmou di Dyé é di peri, li veti di disiplin, épi tolowans pou lopinyon yonnalot. 
Sé pou nou kiltivé an mantalité sosyal nèf, an lògey an bèlté péri nou, konminoté nou, lanviwonnman nou. 
Sé pou nou pwan menn lògey an péyi nou kon nau ka pwan an kay nou, an °mezon nou.
Menm lapé-a, menm kontantman-an, menm linyan-an, menm pwopté-a, menm lòdla nau voudwé ni pou kò nau an mézon nou, sé menm -Ian nou ni pou ni an péyi nou.